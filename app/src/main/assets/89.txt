زردانہ سورج
روزانہ کہسار پہ آتا ہے
دل کش بیشہ ہوتا ہے
تیرہ اندام درندہ
انساں بھی —
شکاری یا دہقاں

تالابِ سبز میں سُرخ اچھلتی ہے مچھلی
قوسِ افلاک تلے

۱۔ The Sun کا ترجمہ

خاموشی سے اک ازرق کشتی میں
ماہی گیر سفر اپنا طے کرتا ہے

پکتا ہے آہستہ آہستہ
تاک کا خوشہ، اور گندم
انجام پہ اپنے خاموشی سے دن جب مائل ہوتا ہے
تیّار کھڑے ہوتے ہیں دونوں
خیرو بدی

جب شب کی آمد ہوتی ہے
تو آہستہ سے زائر
اپنے پپوٹے، بھاری، اونچے کرتا ہے
قعر تیرہ کی قید سے سورج
خود کو چھڑاتا ہے۔
