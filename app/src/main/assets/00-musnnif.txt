آصف رضا امراوتی (ہندوستان) میں پیدا ہوئے۔  اپنے والدین کی  پاکستان میں ہجرت کے بعد انہوں نے اپنی  تعلیم لا ئل پور (فیصل آباد) میں حاصل کی۔زرعی یونیورسٹی  لائل پور سے بی۔ایس۔سی اور پھر سماجیات میں ایم۔ایس۔سی کی اسناد حاصل کیں اور عرصے تک وہاں پڑھاتے رہے۔سنہ 1975میں وہ ایک امریکی فیلوشپ پر سماجیات میں پی۔ایچ۔ڈی کے لئے امریکہ چلے گئے جہاں بعد میں انہوں نے وہیں کی شہریت حاصل کرلی۔ امریکہ میں وہ سنہ 1986سے  سنہ2013 تک سماجیات کے استاد رہے، پہلےالی نائے (Illinois) کی ایک یونیورسٹی میں لیکچرار اور اسسٹنٹ پروفیسر کی حیثیت سے پڑھاتے رہےاور بعد میں ٹیکسس (Texas) کے ایک سینئر کالج سے بطور پروفیسر ریٹائر ہوئے۔اب وہ ٹیکسس کے شہر ٹائلر (Tyler) میں مقیم ہیں۔

اس مجموعے کے علاوہ آصف رضا کےدو اور مجموعہ ہائے کلام ’’بجھے رنگوں کی رونق‘‘ اکادمی بازیافت ،کراچی، پاکستان  سےاور ’’آئینےکے زندانی‘‘ ایم۔آر۔پبلشرز،نیو دہلی، انڈیا اور پرنٹاس پبلشرز، کراچی، پاکستان سے شائع ہو چکے ہیں۔