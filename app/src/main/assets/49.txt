چوڑی کلائی کی گھڑی
پتھّر پہ گر کر بھی نہ ہوتی تھی کھڑی
مشکوک اگر ہوتا کبھی سورج
تو اک دعوے کے ساتھ
بارہ بجا دیتے تھے فوراً مل کے دونوں اس کے ہاتھ
بندوق کے گھوڑے کو انگلی سے دبا کر ایک بار
چِڑیاں گرا کر گِن دیا کرتا تھا پوری تیس مار!

خالی ہے اب سوکھی ہوئی اُس کی کلائی
لوگوں سے اب وہ پوچھتا ہے ’’کیا ہوا ہے وقت بھائی؟‘‘

بندوق اٹھاتا بھی اگر ہے—
کانپتے ہیں اُس کے ہات
اور مضحکہ اس کے نشانے کا اڑاتی ہے حیات۔