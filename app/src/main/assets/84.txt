حیف! ہر اک شے دور افتادہ
اور در رفتہ ہے
ہے مجھ کو یقیں کہ وہ تارا —
میں جس کی ضیا کا اب بھی ناظر ہوں
ان صدہا صدیوں سے
مرگ رسیدہ ہے

ہے مجھ کو یقیں
کہ میں نے سُنا تھا اُس کو

۱۔ رِلکےؔ کی نظمLament کا ترجمہ

شب کا سفر خاموشی سے طے کرتی کشتی میں
کرتا تھا کوئی جو
حرفِ خوف ادا

اعلان کناں
گھڑیال کا گھنٹہ
کون مکاں میں گونجتا ہے؟

میں چاہتا ہوں کہ
اپنے دل کے محبس سے باہر نکلوں
افلاکِ کشادہ کے نیچے ٹہلوں
اور بہر عبادت سر اپنا خم کر دوں

ہے مجھ کو یقیں
ان تاروں میں ہے ایک کہیں
جو ثابت قدمی سے
اپنی جگہ پر
اب بھی قائم ہے
محفوظ ہے جو دوران سے
دائم ہے

میں جانتا ہوں
وہ تارا کون ہے اور کہاں —
استادہ ہے اک ابیض شہر نما
ختم جہاں ہوتی ہے فلک پر ایک شعاع نور وہاں۔
