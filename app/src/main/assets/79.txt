فطرت قدیمی ایک ہیکل ہے
جہاں ذی روح استادہ ستوں
مغلق اور مبہم زباں میں گاہ گاہ
کلماتِ پراسرار کرتے ہیں ادا
اک بیشۂ تمثیل میں ہے آدمی گرداں
واقف نگاہوں سے ہر اک شے
اُس کی ناظر ہے جہاں

جس طرح کہ آواز ہائے بازگشت اک بُعد پر

۱۔ بودلیئر کی شہرئہ آفاق نظم ’’Correspondences‘‘ کا ترجمہ

ہوتی ہیں ہم آہنگ، پُراعماق اک وحدت میں ضَم
ایسے ہی یکتائی میں ہوتے ہیں بہم
نکہتیں، اصوات، رنگ

کچھ نکہتیں ہوتی ہیں تازہ اور نرم
جس طرح بچوں کے بدن
اور کچھ سریلی — جیسے الغوزے کی تان
کچھ سبز—جیسے مرغزار
کچھ باتموّل، کامران و بدنہاد

اور دوسری — اپنی سرایت میں فراخ و بے کراں —
جیسے کہ عنبر، عود، لوبان اور مُشک و زعفراں
جو آدمی کے وجدِ حسّ و روح کی ہیں نغمہ خواں
