دفن کیا چرواہوں نے
سورج کو
ویراں بیشے میں

ماہی گیر نے
چاند کو باہر کھینچا
جال میں بالوں کے
آبِ بستہ سے

۱۔ Rest and Silence کا ترجمہ

زردانہ انسان
سکونت رکھتا ہے
ازرق(۱)  بلّور میں
رخسار اپنے تاروں پہ دھرے
یا قرمز نیند میں
سر اپنا خم کرکے

دائم پرواز پرندوں کی لیکن
چھوتی ہے ناظر کو—
تقدیس کو ازرق پھولوں کی
قرب کا سنّاٹا ہوتا ہے غورو خوض کناں
در رفتہ اور معدوم ملائک پر

دیگر بارہ ماتھے کو شب
مہتاب زدہ پتھّر میں مبّدل کرتی ہے
ضوریز جواں
پائیز میں جب
عصیاں کی عفونت میں غلطاں
اُس کی خواہر ظاہر ہوتی ہے۔

۱۔ نیلے

